
<!doctype html>
<html>
<head>
<title>Privacy Policy of goalise - TermsFeed</title>

<meta charset="utf-8" />
<meta name="viewport" content="width=device-width, initial-scale=1.0" />

<meta name="robots" content="noindex" />

<link href="https://www.termsfeed.com/assets/css/livepages.min.css?v=1545261057" rel="stylesheet" type="text/css" />

<script>
(function(i,s,o,g,r,a,m){i['GoogleAnalyticsObject']=r;i[r]=i[r]||function(){
(i[r].q=i[r].q||[]).push(arguments)},i[r].l=1*new Date();a=s.createElement(o),
m=s.getElementsByTagName(o)[0];a.async=1;a.src=g;m.parentNode.insertBefore(a,m)
})(window,document,'script','//www.google-analytics.com/analytics.js','ga');
ga('create', 'UA-10195353-21', 'termsfeed.com');
ga('send', 'pageview');
</script>

</head>
<body class="live-pages">
<div id="wrap">

    <div class="page-header">
        <div class="container">
            <div class="row">
                <div class="col-md-12">
                    <h1>
                       goalise
                    </h1>
                </div>
            </div>
        </div>
    </div>

    <div class="page-agreement">
        <div class="container">
            <div class="row">
                <div class="col-md-12">

                                                                        <div class="tab-content">
                                <h1>ข้อกำหนดในการบริการ</h1>


<p>ยินดีต้อนรับสู่ Goalise!</p>

<p>ข้อกำหนดเหล่านี้กำกับดูแลการใช้ Goalise ของคุณ รวมทั้งการใช้ผลิตภัณฑ์ ฟีเจอร์ แอพ บริการ เทคโนโลยี และซอฟต์แวร์ที่เราให้บริการ (เรียกว่า “ผลิตภัณฑ์ในเครือ Goalise” หรือ “ผลิตภัณฑ์”) เว้นแต่เราจะระบุอย่างชัดแจ้งว่าให้บังคับใช้ข้อกำหนดแยกต่างหาก (ที่ไม่ใช่ข้อกำหนดเหล่านี้)</p>

<h2>1. บริการของเรา</h2>
<ul>
    <li>
        <p><strong>มอบประสบการณ์ที่ปรับแต่งสำหรับคุณ</strong></p>
        <p>ประสบการณ์ของคุณบน Goalise จะไม่เหมือนของคนอื่น ไม่ว่าจะเป็นโพสต์ เรื่องราว กิจกรรม และเนื้อหาอื่นๆ แพลตฟอร์มวิดีโอของเรา ไปจนถึงเพจที่คุณติดตามและฟีเจอร์อื่นๆ ที่คุณอาจใช้ เราจะใช้ข้อมูลที่มี เช่น ข้อมูลเกี่ยวกับผู้เชื่อมต่อของคุณ ตัวเลือกและการตั้งค่าที่คุณเลือก รวมถึงสิ่งที่คุณแชร์และทำในและนอกผลิตภัณฑ์ของเรา เพื่อปรับประสบการณ์ของคุณให้เป็นแบบเฉพาะของคุณ</p>
    </li>
    <li>
        <p><strong>เชื่อมต่อคุณกับผู้คนและองค์กรที่คุณใส่ใจ</strong></p>
        <p>เราจะช่วยคุณค้นหาและเชื่อมต่อกับผู้คน กลุ่ม ธุรกิจ องค์กร และอื่นๆ ที่คุณสนใจจากผลิตภัณฑ์ในเครือ Goalise ที่คุณใช้ เราจะใช้ข้อมูลที่มีเพื่อแนะนำคุณและผู้อื่น เช่น แนะนำเกี่ยวกับกลุ่มที่จะเข้าร่วม งานกิจกรรมที่น่าไป และคนที่คุณอาจจะอยากเป็นเพื่อนด้วย ความผูกพันที่แนบแน่นขึ้นทำให้ชุมชนแข็งแกร่งขึ้น และเราเชื่อว่าบริการของเราจะเป็นประโยชน์สูงสุดเมื่อผู้คนเชื่อมต่อกับผู้อื่น กับกลุ่ม และกับองค์กรที่พวกเขาสนใจ</p>
    </li>
    <li>
        <p><strong>ส่งเสริมให้คุณแสดงออกถึงความเป็นคุณและพูดถึงเรื่องที่มีความหมายต่อคุณ:</strong></p>
        <p>มีหลากหลายวิธีที่คุณสามารถแสดงความเป็นคุณบน Goalise และเล่าเรื่องที่คุณสนใจกับเพื่อนๆ ครอบครัว และผู้อื่น ตัวอย่างเช่น การแชร์การอัพเดตสถานะ รูปภาพ วิดีโอ และเรื่องราวในผลิตภัณฑ์ในเครือ Goalise ที่คุณใช้ การส่งข้อความให้เพื่อนหรือหลายๆ คน การสร้างงานกิจกรรมหรือกลุ่ม หรือการเพิ่มเนื้อหาในโปรไฟล์ของคุณ เรายังได้พัฒนาวิธีใหม่ๆให้ผู้คนสามารถใช้เทคโนโลยีอยู่เสมอ </p>
    </li>
    <li>
        <p><strong>ต่อสู้กับภัยอันตรายและปกป้องและสนับสนุนชุมชนของเรา</strong></p>
        <p>ผู้คนจะมาสร้างชุมชนบน Goalise ก็ต่อเมื่อพวกเขารู้สึกปลอดภัยเท่านั้น เราได้ทุ่มเททำงานอย่างหนัก และพัฒนาระบบทางเทคนิคล้ำสมัยเพื่อตรวจหาการใช้ผลิตภัณฑ์ของเราในทางที่ผิด การกระทำที่เป็นอันตรายต่อผู้อื่น และสถานการณ์ที่เราอาจช่วยเหลือหรือปกป้องชุมชนของเราได้ หากเราทราบว่ามีเนื้อหาหรือการกระทำในลักษณะนี้ เราจะดำเนินการตามความเหมาะสม เช่น เสนอความช่วยเหลือ ลบเนื้อหาออก บล็อกการเข้าถึงฟีเจอร์บางอย่าง ปิดใช้งานบัญชีผู้ใช้ หรือติดต่อหน่วยงานบังคับใช้กฎหมาย เราจะแชร์ข้อมูลกับบริษัทในเครือ Goalise อื่นๆ เมื่อเราตรวจพบการใช้ผลิตภัณฑ์ของเราในทางที่ผิดหรือใช้เพื่อกระทำการที่เป็นอันตรายต่อผู้อื่น</p>
    </li>
</ul>

<h2>2. นโยบายข้อมูลของเราและตัวเลือกความเป็นส่วนตัวของคุณ</h2>
<p>ในการให้บริการเหล่านี้ เราต้องเก็บและใช้ข้อมูลส่วนตัวของคุณ รายละเอียดนโยบายของเราได้ระบุไว้ในนโยบายข้อมูล ซึ่งคุณต้องยอมรับเพื่อใช้ผลิตภัณฑ์ของเรา
เราขอแนะนำให้คุณตรวจสอบตัวเลือกความเป็นส่วนตัวของคุณในการตั้งค่าด้วย</p>

<h2>3. พันธะผูกพันของคุณกับ Goalise และชุมชนของเรา</h2>
<ul>
    <li>
        <p><strong>ใครสามารถใช้ Goalise ได้บ้าง</strong></p>
        <p>เพื่อให้ชุมชนของเราก็จะปลอดภัยและสร้างความรับผิดชอบได้มากยิ่งขึ้น คุณจึงต้อง:</p>
        <ul>
            <li>
                <p>ใช้ชื่อเดียวกันกับที่คุณใช้ในชีวิตประจำวัน</p>
            </li>
            <li>
                <p>ให้ข้อมูลที่ถูกต้องเกี่ยวกับตัวคุณเอง</p>
            </li>
            <li>
                <p>สร้างบัญชีผู้ใช้เดียว (ของคุณเอง) และใช้ไทม์ไลน์ของคุณเพื่อวัตถุประสงค์ส่วนตัว</p>
            </li>
            <li>
                <p>ไม่แชร์รหัสผ่าน ไม่ให้สิทธิ์การเข้าใช้บัญชีผู้ใช้ Goalise ของคุณกับผู้อื่น และไม่โอนบัญชีผู้ใช้ของคุณให้ใคร (โดยไม่ได้รับอนุญาตจากเรา)</p>
            </li>
        </ul>
        <p>เราพยายามทำให้ Goalise ใช้งานได้อย่างกว้างขวางสำหรับทุกคน แต่คุณจะไม่สามารถใช้ Goalise ได้หาก:</p>
        <ul>
            <li>
                <p>คุณมีอายุต่ำกว่า 13 ปี (หรืออายุขั้นต่ำตามที่กฎหมายในประเทศของคุณกำหนดว่าสามารถใช้ผลิตภัณฑ์ของเราได้)</p>
            </li>
            <li>
                <p>คุณเป็นผู้ต้องหาคดีทางเพศ</p>
            </li>
            <li>
                <p>เราเคยปิดใช้งานบัญชีผู้ใช้ของคุณมาก่อนเนื่องจากการละเมิดข้อกำหนดหรือนโยบายของเรา</p>
            </li>
            <li>
                <p>คุณถูกห้ามไม่ให้รับผลิตภัณฑ์ บริการ หรือซอฟต์แวร์ของเราภายใต้กฎหมายที่บังคับใช้</p>
            </li>
        </ul>
    </li>
    <li>
        <p><strong>สิ่งที่คุณสามารถแชร์และทำได้บน Goalise</strong></p>
        <p>เราต้องการให้ทุกคนใช้ Goalise เพื่อแสดงออกและเพื่อแชร์เนื้อหาที่สำคัญกับตนเอง แต่ต้องไม่กระทบต่อความปลอดภัยและความมั่นคงของผู้อื่นหรือต่อจริยธรรมของชุมชนของเรา ดังนั้น คุณจึงยินยอมที่จะไม่กระทำการใดๆ (หรืออำนวยความสะดวกหรือสนับสนุนให้ผู้อื่นกระทำการใดๆ) ต่อไปนี้</p>
        <ul>
            <li>
                <p>คุณไม่สามารถใช้ผลิตภัณฑ์ของเราเพื่อดำเนินการหรือแชร์สิ่งใดที่:</p>
                <ul>
                    <li>
                        <p>ผิดกฎหมาย ทำให้เข้าใจผิด เป็นการเลือกปฏิบัติ หรือหลอกลวง</p>
                    </li>
                    <li>
                        <p>ละเมิดหรือขัดต่อสิทธิ์ของบุคคลอื่น</p>
                    </li>

                </ul>
            </li>
            <li>
                <p>คุณไม่สามารถอัพโหลดไวรัสหรือโค้ดที่เป็นอันตราย หรือทำสิ่งใดที่อาจทำให้ผลิตภัณฑ์ของเราถูกปิดใช้งาน ทำงานหนักจนเกินไป หรือทำให้การทำงานหรือลักษณะของผลิตภัณฑ์ของเราแย่ลง</p>
            </li>
            <li>
                <p>คุณไม่สามารถเข้าถึงหรือเก็บข้อมูลจากผลิตภัณฑ์ของเราโดยใช้วิธีอัตโนมัติ (โดยไม่ได้รับอนุญาตล่วงหน้าจากเรา) หรือพยายามเข้าถึงข้อมูลที่คุณไม่ได้รับอนุญาตให้เข้าถึงได้</p>
            </li>
        </ul>
        <p>เราอาจลบเนื้อหาที่คุณแชร์ออกหากเนื้อหานั้นขัดต่อข้อบังคับเหล่านี้ และหากจำเป็น เราอาจดำเนินการกับบัญชีผู้ใช้ของคุณเนื่องจากเหตุผลตามที่อธิบายไว้ด้านล่าง นอกจากนี้เราอาจปิดใช้งานบัญชีผู้ใช้ของคุณหากคุณละเมิดสิทธิในทรัพย์สินทางปัญญาของผู้อื่นซ้ำๆ</p>
    </li>
    <li>
        <p><strong>สิทธิ์การอนุญาตที่คุณให้แก่เรา</strong></p>
        <p>เราต้องได้รับสิทธิ์การอนุญาตบางประการจากคุณเพื่อให้บริการ</p>
        <ul>
            <li>
                <p>สิทธิ์การอนุญาตในการใช้เนื้อหาที่คุณสร้างและแชร์ คุณเป็นเจ้าของเนื้อหาที่สร้างและแชร์บน Goalise รวมทั้งผลิตภัณฑ์ในเครือ Goalise อื่นๆ ที่ใช้ และไม่มีสิ่งใดในข้อกำหนดเหล่านี้ที่สามารถเพิกถอนสิทธิ์ที่มีในเนื้อหาของคุณเองได้ คุณสามารถแชร์เนื้อหาของคุณกับทุกคนได้อย่างอิสระ จากทุกที่ตามต้องการ อย่างไรก็ตาม เราจำเป็นต้องได้รับสิทธิ์การอนุญาตทางกฎหมายบางประการในการใช้เนื้อหานั้นสำหรับการให้บริการ
โดยเฉพาะอย่างยิ่งเมื่อคุณแชร์ โพสต์ หรืออัพโหลดเนื้อหาที่ได้รับการคุ้มครองโดยสิทธิในทรัพย์สินทางปัญญา (เช่น รูปภาพหรือวิดีโอ) หรือเกี่ยวกับผลิตภัณฑ์ของเรา แสดงว่าคุณให้สิทธิ์แบบไม่เฉพาะตัว ถ่ายโอนได้ ให้ใบอนุญาตต่อได้ ไม่มีค่าลิขสิทธิ์ และครอบคลุมทั่วโลกในการโฮสต์ ใช้ แจกจ่าย ปรับเปลี่ยน แสดง คัดลอก แสดงหรือเสนอต่อสาธารณะ แปล และสร้างผลงานที่มาจากเนื้อหาของคุณ (ตามการตั้งค่าความเป็นส่วนตัวและแอพพลิเคชั่นของคุณ) นั่นหมายความว่า หากคุณแชร์รูปภาพบน Goalise แสดงว่าคุณให้สิทธิ์การอนุญาตแก่เราในการจัดเก็บ คัดลอก และแชร์กับผู้อื่น (ตามการตั้งค่าของคุณ) เช่น ผู้ให้บริการที่สนับสนุนบริการของเราหรือผลิตภัณฑ์ในเครือ Goalise อื่นๆ ที่คุณใช้
คุณสามารถยุติสิทธิ์การใช้งานนี้ได้ทุกเมื่อโดยการลบเนื้อหาหรือบัญชีผู้ใช้ของคุณออก โปรดทราบว่า ด้วยเหตุผลทางเทคนิค เนื้อหาที่คุณลบอาจยังมีอยู่ในสำเนาสำรองเป็นระยะเวลาหนึ่ง (แต่จะไม่ปรากฏต่อผู้ใช้คนอื่น) นอกจากนี้ เนื้อหาที่คุณลบออกอาจยังปรากฏอยู่หากคุณแชร์กับผู้อื่นและบุคคลนั้นยังไม่ลบออก</p>
            </li>
            <li>
                <p>สิทธิ์การอนุญาตในการใช้ชื่อ รูปโปรไฟล์ และข้อมูลเกี่ยวกับการดำเนินการของคุณต่อโฆษณาและเนื้อหาที่ได้รับการสนับสนุน: คุณอนุญาตให้เราใช้ชื่อและรูปโปรไฟล์ รวมทั้งข้อมูลเกี่ยวกับการดำเนินการที่คุณทำบน Goalise ถัดจากโฆษณาหรือเกี่ยวกับโฆษณา ข้อเสนอ และเนื้อหาที่ได้รับการสนับสนุนอื่นๆ ที่เราแสดงในผลิตภัณฑ์ของเราโดยไม่ต้องเสียค่าตอบแทนให้คุณ ตัวอย่างเช่น เราอาจแสดงให้เพื่อนของคุณเห็นว่าคุณสนใจเข้าร่วมงานกิจกรรมที่มีการโฆษณา หรือกดถูกใจเพจของแบรนด์ที่จ่ายค่าแสดงโฆษณาบน Goalise ให้แก่เรา โฆษณาลักษณะนี้จะปรากฏต่อผู้ที่ได้รับอนุญาตจากคุณให้เห็นการดำเนินการของคุณบน Goalise ได้ คุณสามารถเรียนรู้เพิ่มเติมเกี่ยวกับการตั้งค่าและการกำหนดลักษณะโฆษณาของคุณได้</p>
            </li>
            <li>
                <p>การอนุญาตให้อัพเดตซอฟต์แวร์ที่คุณใช้หรือดาวน์โหลด หากคุณดาวน์โหลดหรือใช้ซอฟต์แวร์ของเรา แสดงว่าคุณอนุญาตให้เราดาวน์โหลดและติดตั้งการอัพเกรด การอัพเดต และฟีเจอร์เพิ่มเติมเพื่อปรับปรุง ปรับแต่ง และพัฒนาซอฟต์แวร์ต่อไป</p>
            </li>
        </ul>
    </li>
    <li>
        <p><strong>ข้อจำกัดการใช้ทรัพย์สินทางปัญญาของเรา</strong></p>
        <p>หากคุณใช้เนื้อหาที่คุ้มครองโดยสิทธิในทรัพย์สินทางปัญญาที่เรามีและจัดไว้ให้ในผลิตภัณฑ์ของเรา (เช่น รูปภาพ ดีไซน์ วิดีโอ หรือเสียงที่เราจัดหาให้คุณเพิ่มลงในเนื้อหาที่คุณสร้างหรือแชร์บน Goalise) เราสงวนสิทธิ์ทั้งหมดในเนื้อหาดังกล่าว (แต่ไม่รวมถึงเนื้อหาของคุณ) คุณสามารถใช้ลิขสิทธิ์หรือเครื่องหมายการค้าของเรา (หรือเครื่องหมายที่คล้ายคลึงกัน) ตามที่ได้อนุญาตไว้อย่างชัดแจ้งในแนวทางปฏิบัติในการใช้แบรนด์ของเรา หรือตามแต่ที่จะได้รับอนุญาตเป็นลายลักษณ์อักษรล่วงหน้าจากเรา คุณต้องได้รับอนุญาตเป็นลายลักษณ์อักษรล่วงหน้าจากเรา (หรือได้รับอนุญาตภายใต้ใบอนุญาตการใช้งานโอเพ่นซอร์ส) ก่อนที่คุณจะปรับเปลี่ยน สร้างผลงานสร้างสรรค์ แตก หรือพยายามที่จะแยกโค้ดต้นทางจากเรา</p>
    </li>
</ul>

<h2>4. ข้อบังคับเพิ่มเติม</h2>
<ul>
    <li>
        <p><strong>
1. การปรับปรุงแก้ไขข้อกำหนดของเรา</strong></p>
                <p>เราทำการปรับปรุงบริการอย่างต่อเนื่องและพัฒนาฟีเจอร์ใหม่ๆ เพื่อทำให้ผลิตภัณฑ์ของเรามีประสิทธิภาพยิ่งขึ้นสำหรับคุณและชุมชนของเรา ดังนั้น เราจึงอาจต้องทำการปรับปรุงข้อกำหนดเหล่านี้เป็นระยะๆ เพื่อทำให้สอดคล้องกับบริการและหลักปฏิบัติของเรา เราจะแจ้งให้คุณทราบก่อนทำการเปลี่ยนแปลงกับข้อกำหนดเหล่านี้ และจะเปิดโอกาสให้คุณตรวจสอบข้อเปลี่ยนแปลงก่อนจะมีผลบังคับใช้ เว้นแต่กฎหมายจะกำหนดไว้เป็นอย่างอื่น เมื่อข้อกำหนดมีผลบังคับใช้แล้ว คุณจะมีพันธะผูกพันกับข้อกำหนดเหล่านี้หากคุณใช้ผลิตภัณฑ์ของเราต่อ
เราหวังว่าคุณจะใช้ผลิตภัณฑ์ของเราต่อไป แต่หากคุณไม่ยินยอมตามข้อกำหนดฉบับปรับปรุงแก้ไขและไม่ต้องการเป็นส่วนหนึ่งของชุมชน Goalise อีกต่อไป คุณสามารถลบบัญชีผู้ใช้ของคุณได้ทุกเมื่อ</p>
            </li>
    <li>
        <p><strong>2. การระงับหรือการสิ้นสุดบัญชีผู้ใช้</strong></p>
        <p>เราต้องการให้ Goalise เป็นที่ที่ผู้คนรู้สึกอบอุ่นและปลอดภัยในการแสดงออกและแชร์ความคิดและไอเดีย
หากเราพบว่าคุณละเมิดข้อกำหนดหรือนโยบายของเรา เราอาจดำเนินการกับบัญชีผู้ใช้ของคุณเพื่อปกป้องชุมชนและบริการของเรา ซึ่งรวมถึงการระงับสิทธิ์การเข้าใช้หรือปิดใช้งานบัญชีผู้ใช้ของคุณ เรายังอาจระงับหรือปิดใช้งานบัญชีผู้ใช้ของคุณหากคุณทำให้เราตกอยู่ในความเสี่ยงหรือทำให้เราอาจมีความผิดตามกฎหมาย หรือกฎหมายอนุญาตให้กระทำได้หรือเมื่อกฎหมายกำหนดว่าจะต้องกระทำเช่นนั้น เราจะแจ้งให้คุณทราบเกี่ยวกับบัญชีผู้ใช้ของคุณในครั้งหน้าที่คุณพยายามเข้าถึง ตามความเหมาะสม คุณสามารถเรียนรู้เพิ่มเติมเกี่ยวกับสิ่งที่คุณสามารถทำได้หากบัญชีผู้ใช้ของคุณถูกปิดใช้งาน
หากคุณลบหรือหากเราปิดใช้งานบัญชีผู้ใช้ของคุณ จะถือว่าข้อกำหนดเหล่านี้สิ้นสุดลงตามข้อตกลงระหว่างคุณและเรา แต่ข้อบังคับต่อไปนี้จะยังบังคับใช้อยู่ 3, 4.2-4.5</p>
    </li>
    <li>
        <p><strong>3. ข้อจำกัดด้านความรับผิดชอบ</strong></p>
        <p>เราทำงานอย่างหนักเพื่อนำเสนอผลิตภัณฑ์ที่ดีที่สุดและเพื่อแสดงแนวทางปฏิบัติที่ชัดเจนสำหรับทุกคนที่ใช้ผลิตภัณฑ์ อย่างไรก็ตาม เราออกผลิตภัณฑ์ “ตามสภาพ” และไม่รับประกันว่าผลิตภัณฑ์ของเราจะปลอดภัย มั่นคง หรือปราศจากข้อผิดพลาดอยู่เสมอ และไม่รับประกันว่าผลิตภัณฑ์จะทำงานโดยไม่มีเหตุให้ต้องหยุด ความล่าช้า หรือความบกพร่อง เราขอปฏิเสธความรับผิดในการรับประกันทั้งหมด ไม่ว่าการรับประกันนั้นจะกระทำโดยแจ้งหรือโดยนัย รวมทั้งการรับประกันโดยนัยที่เกี่ยวข้องกับความสามารถในการขาย ความเหมาะสมสำหรับวัตถุประสงค์เฉพาะ ชื่อ และการไม่ละเมิด ตามขอบเขตที่กฎหมายกำหนด เราไม่ได้ควบคุมหรือชี้แนะให้ผู้คนพูดหรือทำสิ่งใด และเราจะไม่รับผิดชอบต่อการดำเนินการหรือการกระทำ (ทั้งออนไลน์และออฟไลน์) ของผู้คนหรือเนื้อหาที่ผู้คนเหล่านั้นแชร์ (รวมทั้งเนื้อหาที่ทำให้ขุ่นเคือง ไม่เหมาะสม ลามก ผิดกฎหมาย และเนื้อหาที่น่าสงสัยอื่นๆ)
เราไม่สามารถคาดการณ์ได้ว่าเมื่อใดผลิตภัณฑ์ของเราจะมีปัญหา ดังนั้น ความรับผิดของเราจึงถูกจำกัดในขอบเขตสูงสุดที่กฎหมายกำหนด และเราจะไม่รับผิดต่อความสูญเสียกำไร รายได้ หรือข้อมูลใดๆ ที่เกิดกับคุณ รวมทั้งความเสียหายจากผลที่ตามมา ที่พิเศษ ทางอ้อม แบบเยี่ยงอย่าง หรือเชิงลงโทษ หรือความเสียหายโดยไม่ได้ตั้งใจที่เกิดจากหรือเกี่ยวข้องกับข้อกำหนดเหล่านี้หรือผลิตภัณฑ์ในเครือ Goalise แม้ว่าเราจะได้รับแจ้งเกี่ยวกับความเป็นไปได้ของความเสียหายดังกล่าวแล้วก็ตาม</p>
    </li>
    <li>
        <p><strong>4. ข้อโต้แย้ง</strong></p>
        <p>เราพยายามกำหนดกฎให้ชัดเจนเพื่อจำกัดข้อโต้แย้งหรือหวังว่าจะหลีกเลี่ยงข้อโต้แย้งระหว่างคุณกับเรา อย่างไรก็ตาม หากเกิดข้อโต้แย้งขึ้น การทราบล่วงหน้าเกี่ยวกับสิ่งที่สามารถแก้ไขได้และจะมีผลบังคับใช้ตามกฎหมายเป็นสิ่งที่เป็นประโยชน์
หากคุณเป็นผู้บริโภค กฎหมายของประเทศที่คุณพักอาศัยอยู่จะบังคับใช้กับข้อร้องเรียน มูลฟ้อง หรือข้อขัดแย้งใดๆ ที่คุณมีกับเราที่เกิดจากหรือเกี่ยวข้องกับข้อกำหนดเหล่านี้หรือผลิตภัณฑ์ในเครือ Goalise (“ข้อร้องเรียน”) และคุณสามารถยุติข้อร้องเรียนได้ในศาลที่มีอำนาจใดๆ ในประเทศที่มีอำนาจเหนือข้อร้องเรียนดังกล่าว ในกรณีอื่นๆ คุณยินยอมว่าข้อร้องเรียนจะต้องได้รับการแก้ไขเฉพาะในประเทศไทยเพื่อให้ข้อร้องเรียนอยู่ภายใต้อำนาจศาลนั้น และกฎหมายของประเทศไทยจะกำกับดูแลข้อกำหนดเหล่านี้และข้อร้องเรียนใดๆ โดยไม่คำนึงถึงข้อบังคับทางกฎหมายที่ขัดแย้งกัน</p>
    </li>
    <li>
        <p><strong>5. อื่นๆ</strong></p>
        <ul>
            <li>
                <p>ข้อกำหนดเหล่านี้ (ก่อนนี้เรียกว่า “คำแถลงว่าด้วยสิทธิและความรับผิดชอบ”) เป็นข้อตกลงระหว่างคุณและ Goalise, Inc. เกี่ยวกับการใช้ผลิตภัณฑ์ของเรา และมีอำนาจเหนือข้อตกลงใดๆ ก่อนหน้านี้</p>
            </li>
            <li>
                <p>ผลิตภัณฑ์บางรายการที่เราเสนอมีข้อกำหนดเพิ่มเติม หากคุณใช้ผลิตภัณฑ์ใดๆ เหล่านั้น คุณจะได้รับทราบข้อกำหนดเพิ่มเติมซึ่งจะนับเป็นส่วนหนึ่งของข้อตกลงที่เราทำกับคุณ ตัวอย่างเช่น หากคุณเข้าถึงหรือใช้ผลิตภัณฑ์เพื่อวัตถุประสงค์ทางการค้าหรือทางธุรกิจ เช่น การซื้อโฆษณา การขายผลิตภัณฑ์ การพัฒนาแอพ การจัดการกลุ่มหรือเพจของธุรกิจ หรือการใช้บริการวัดผลของเรา คุณต้องยินยอมตามข้อกำหนดทางการค้าของเรา หากคุณโพสต์หรือแชร์เนื้อหาที่มีเพลง คุณต้องปฏิบัติตามแนวทางปฏิบัติเกี่ยวกับเพลงของเรา ในกรณีที่ข้อกำหนดเพิ่มเติมขัดแย้งกับข้อกำหนดเหล่านี้ ให้ถือว่าข้อกำหนดเพิ่มเติมนั้นมีผลบังคับใช้ในขอบเขตของเรื่องที่ขัดแย้ง</p>
            </li>
            <li>
                <p>หากพบว่าส่วนใดก็ตามของข้อกำหนดเหล่านี้ไม่สามารถบังคับใช้ได้ ให้ถือว่าส่วนที่เหลือจะยังคงมีผลบังคับใช้ได้อย่างเต็มที่ หากเราไม่ได้บังคับใช้ส่วนหนึ่งส่วนใดของข้อกำหนดเหล่านี้ จะไม่ถือว่าเป็นการสละสิทธิ์ การแก้ไขหรือการสละสิทธิ์ใดก็ตามในข้อกำหนดเหล่านี้จะต้องทำเป็นลายลักษณ์อักษรและลงชื่อโดยเรา</p>
            </li>
            <li>
                <p>คุณจะไม่โอนสิทธิ์หรือข้อผูกพันของคุณภายใต้ข้อกำหนดเหล่านี้ให้แก่ผู้อื่นโดยที่ไม่ได้รับความยินยอมจากเรา</p>
            </li>
            <li>
                <p>คุณสามารถมอบหมายให้บุคคลหนึ่ง (เรียกว่า “ผู้สืบทอดบัญชี”) เป็นผู้จัดการบัญชีผู้ใช้ของคุณได้หากบัญชีได้รับการเก็บไว้เป็นอนุสรณ์ เฉพาะผู้สืบทอดบัญชีหรือบุคคลที่คุณระบุไว้ในพินัยกรรมหรือในเอกสารลักษณะคล้ายกันที่แสดงความประสงค์อย่างชัดแจ้งให้เปิดเผยเนื้อหาของคุณกรณีคุณเสียชีวิตหรือไร้ความสามารถเท่านั้นที่จะสามารถขอให้เปิดเผยบัญชีผู้ใช้ของคุณหลังได้รับการเก็บไว้เป็นอนุสรณ์แล้วได้</p>
            </li>
            <li>
                <p>ข้อกำหนดเหล่านี้ไม่ให้สิทธิ์แก่ผู้รับประโยชน์ที่เป็นบุคคลที่สาม เราสามารถมอบหมายสิทธิ์และข้อผูกพันของเราทั้งหมดภายใต้ข้อกำหนดเหล่านี้สามารถได้โดยอิสระหากมีการควบรวมกิจการ การเข้าซื้อกิจการ หรือการจำหน่ายทรัพย์สิน หรือโดยการดำเนินการตามกฎหมายหรืออื่นๆ</p>
            </li>
            <li>
                <p>คุณควรทราบว่า เราอาจต้องเปลี่ยนชื่อผู้ใช้ของบัญชีผู้ใช้ของคุณในบางกรณี (เช่น หากผู้อื่นอ้างสิทธิ์ชื่อผู้ใช้และชื่อผู้ใช้นั้นไม่มีลักษณะที่เกี่ยวข้องกับชื่อที่คุณใช้ในชีวิตประจำวัน)</p>
            </li>
            <li>
                <p>เรายินดีเสมอที่จะรับฟังคำติชมและข้อเสนอแนะอื่นๆ เกี่ยวกับผลิตภัณฑ์และบริการของเรา แต่คุณก็ควรทราบว่า เราอาจใช้คำติชมหรือข้อเสนอแนะนั้นอย่างไม่มีข้อจำกัดหรือข้อผูกมัดในการให้ค่าตอบแทนแก่คุณ และเราไม่มีพันธะในการเก็บคำติชมและข้อเสนอแนะเหล่านั้นไว้เป็นความลับ</p>
            </li>
            <li>
                <p>เราขอสงวนสิทธิ์ทุกประการที่ไม่ได้มอบให้แก่คุณอย่างชัดแจ้ง</p>
            </li>
        </ul>
    </li>
</ul>


<p>วันที่แก้ไขครั้งล่าสุด: 27 เมษายน 2019</p>
                </div>

                </div>
            </div>
        </div>
    </div>

    <div class="page-footer">
        <div class="container">
            <div class="row">
                <div class="col-md-12">
                    EULA of goalise
                </div>
            </div>
        </div>
    </div>


</div>

<script type="text/javascript" src="https://www.termsfeed.com/assets/js/scripts.min.js?v=1545309672"></script>

</body>
</html>
